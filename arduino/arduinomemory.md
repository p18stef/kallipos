---
title: 'Μνήμη και τροφοδοσία'
caption: 'Οι πλατφόρμες Arduino διαθέτουν τρείς βασικές μνήμες:

    Flash memory (32 Kbytes) στην οποία τοποθετείται κάθε φορά το πρόγραμμα που πρόκειται να εκτελεστεί, καθώς και ο φορτωτής εκκίνησης (bootloader) που διευκολύνει την διαδικασία του προγραμματισμού της πλατφόρμας.
    SRAM memory (στατική μνήμη τυχαίας προσπέλασης των 2 Kbytes) η οποία χρησιμοποιείται για την προσωρινή αποθήκευση των στατικών και των μεταβλητών δεδομένων του προγράμματος που εκτελείται.
    ΕEPROM memory (1 Kbytes) στην οποία αποθηκεύονται οι τιμές των μεταβλητών όταν η πλατφόρμα σβήσει. Χρησιμοποιείται για την αποθήκευση ρυθμίσεων και άλλων παραμέτρων του Arduino.

Η μνήμη Flash και η μνήμη ΕEPROM είναι σταθερές, δηλαδή οι πληροφορίες παραμένουν μετά την απενεργοποίησης του ρεύματος. Η μνήμη SRAM είναι ασταθής και οι πληροφορίες χάνονται όταν παύσει η τροφοδοσία της.

Το Arduino Uno τροφοδοτείται είτε από εξωτερική τροφοδοσία που παρέχεται είτε μέσω μιας υποδοχής των 2.1mm (θετικός πόλος στο κέντρο) που βρίσκεται στην κάτω αριστερή γωνία του Arduino, είτε απευθείας από την θύρα USB του υπολογιστή. H επιλογή της πηγής γίνεται αυτόματα από το αναπτυξιακό. Ως εξωτερική τροφοδοσία ορίζεται είτε μια μπαταρία, είτε μετασχηματιστής των 9Volt από 220V. Η μπαταρία μπορεί να συνδεθεί στις υποδοχές του Arduino Vin και GND, όπου τοποθετούνται ο θετικός πόλος και ο αρνητικός αντίστοιχα. Από την άλλη, αν τροφοδοτηθεί με μετασχηματιστή, απλά πρέπει να τοποθετηθεί το βύσμα στην υποδοχή που υπάρχει.

Η πλακέτα μπορεί να λειτουργήσει με εξωτερική πηγή από 6 έως 20 Volts. Αν ωστόσο τροφοδοτηθεί με λιγότερα από 7 Volt, το ενσωμετωμένο κύκλωμα σταθεροποίησης τάσης δεν θα καταφέρει να εξάγει τάση 5 Volts. Αντίθετα, αν δώσουμε πάνω από 12 Volts θα υπερθερμανθεί ο σταθεροποιητής τάσης της πλακέτας και ενδεχομένως να καταστραφεί. Συνεπώς, μια ιδανική τάση είναι τα 9 Volts.'
student: 'Πολύδωρος Στεφανίδης'
studentid: 'Π2018139'
---
